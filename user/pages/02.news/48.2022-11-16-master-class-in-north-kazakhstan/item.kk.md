---
title: 'СҚО-да өткен мастер-класс'
hide_page_title: false
show_sidebar: true
hide_from_post_list: false
continue_link: true
hide_git_sync_repo_link: false
published: true
date: '16-11-2022 10:00'
publish_date: '16-11-2022 10:00'
---

«Гематология орталығы» ЖШС қызметкерлеріне мазмұнды да нәтижелі мастер-класс бағдарламасы, оның жоғары кәсіби деңгейі мен тақырыптың өзектілігі үшін алғыс айтамыз» – осындай пікір Солтүстік Қазақстан облыстық көпсалалы ауруханасының Instagram-аккаунтында (@mob_sko) жарияланды.

===

Өткен аптада біздің гематологтар – Орталықтың медициналық директоры, м.ғ.к. Антон Анатольевич Клодзинский және Астана қаласындағы бөлімшенің жетекшісі Меруерт Серіктаевна Сатаева – РҚБ «Қазақстан гематолог-дәрігерлер қоғамының» менторлық бағдарламасы аясында СҚО ауруханасында мастер-класс өткізді. Бұл Антон Анатольевич пен Меруерт Серіктаевна жыл бойы оқыту жүргізіп, теорияны күнделікті тәжірибеге енгізуге көмектескен білім беру циклінің қорытынды шарасы болды.

Менторлық бағдарлама аясында биыл 60-тан астам қазақстандық дәрігер Ph-теріс созылмалы миелопролиферативті ауруларды, көптік миеломаны диагностикалау мен емдеу, сондай-ақ сүйек кемігінің трепанобиопсиясын жүргізу техникасы бойынша білім алды.

Білім беру курсы жеті менторлық бағдарламадан тұрды, олар Қазақстанның бес қаласында – Астана, Павлодар, Қостанай, Ақтөбе және Петропавлда өтті. Оқытуға Алматы, Шымкент, Ақтау, Орал, Семей, Талдықорған, Қызылорда, Көкшетау және басқа қалалардан дәрігерлер қатысты.

Жобаның негізгі мақсаты – қазақстандық пациенттер үшін гематологиялық диагностиканың қолжетімділігін арттыру. Трепанобиопсия – көптеген гематологиялық ауруларды диагностикалаудағы негізгі әдіс болып табылатын гистологиялық зерттеу үшін қажет. Қазақстанның әр қаласында сапалы трепанобиопсия жүргізу мүмкіндігі пациенттерге қажетті диагностиканы өз үйіне жақын жерде өтуге және емдеуді ертерек бастауға жол ашады.